# Käyttöohje

**Rekisteröityminen ja kirjautuminen**

Ensimmäisellä käyttökerralla sovellukseen rekisteröidytään ja luodaan käyttäjätunnus ja salasana. Rekisteröityminen tapahtuu linkistä ‘Create a new account’. Rekisteröintilomakkeeseen syötetään oma nimi, käyttäjänimi ja salasana.

Rekisteröitynyt käyttäjä voi kirjautua sisään ('Log in') syöttämällä käyttäjänimensä ja salasanansa. Kirjautumisen jälkeen ylävalikosta valitaan haluttu toiminto, eli uuden katselulistan luominen ('Add a new list') tai olemassa olevien katselulistojen selailu ja muokkaus ('Show my watchlists').

**Katselulistan luominen**

Katselulistan luomisnäkymään pääsee yläpalkin linkistä ‘Add a new list’. Toiminto on sallittu ainoastaan kirjautuneelle käyttäjälle. Listalomakkeeseen syötetään uuden listan nimi ja klikataan nappia ‘Add!’.

**Katselulistojen selailu**

Katselulistoja pääsee selailemaan yläpalkin linkistä ‘Show my watchlists’. Listan nimeä klikkaamalla pääsee tarkastelemaan ja muokkaamaan listan sisältöä. Yhteenvetona listauksen alapuolella näytetään käyttäjän kaikkien katselulistojen sisältöjen yhteispituus.

**Sisällön lisääminen, muokkaus ja poisto**

Katselulistaa klikkaamalla siirrytään listan sisältönäkymään. Sivulla voi muokata katselulistan nimeä (‘Rename this watchlist’) sekä lisätä sille sisältöä (‘Add a show or a movie’). Koko listan sisältöineen voi poistaa napilla 'Delete watchlist'. Listalla jo olevaa sisältöä voi muokata (‘Edit’) tai poistaa listalta (‘Delete’).

Sisällön lisäyslomakkeelle kirjataan ohjelman nimi, pituus, kategoria ja palveluntarjoaja. Kategoria ja palveluntarjoaja valitaan alasvetovalikoista. Lopuksi klikataan ‘Add!’, jolloin ohjelma lisätään katselulistalle.

Katselulistan tarkastelunäkymässä näkyy myös katselulistan kokonaispituus minuutteina.

**Uloskirjautuminen**

Kun sovelluksen käyttö lopetetaan, sovelluksesta kirjaudutaan ulos linkistä ‘Log out’.
